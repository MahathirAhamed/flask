title: Laatste nieuws
published: 2013-04-18

Op deze pagina verzamelen we de laatste nieuwtjes rondom het platform
[Online Dagboek](http://www.online-dagboek). Bekijk deze nieuwspagina, wanneer
je je dagboek weer eens bezoekt.

Optimaliseren van je dagboek
---
*23 april 2013*

Vandaag ben ik bezig geweest met een kleine optimalisatie van je dagboek. Voorheen
werden altijd alle berichten uit je dagboek opgehaald, nu zijn dit de 5 meest
recente. Wanneer je vervolgens naar het einde van je pagina scrollt, worden de
volgende 5 berichten opgehaald. Dit om de prestaties van de site goed te houden.

Polaroids naast je bericht
---
*18 april 2013*

Wist je al dat je ook je foto kunt uploaden? Nee? Nadat je een bericht hebt
toegevoegd, verschijnt er naast de titel van je zojuist toegevoegde bericht een
"polaroid"-icoon. Wanneer je hierop drukt, kom je in een nieuw scherm terecht.
Vul hier een titel in voor je foto, deze is verplicht. Daarna kies je de afbeelding
die je wilt plaatsen. Als alles klaar is, druk je op "Opslaan", met dit als
resultaat:

![Je bericht nadat je een afbeelding hebt geplaatst](/static/img/upload-afbeelding.png)

Met behulp van het "prullenbak"-icoon kun je de polaroid weer verwijderen. Wil je
je originele afbeelding terug zien, druk eens op de polaroid!

Klaar voor gebruik
---
*14 april 2013*

Het is zondag 14 april, vandaag is [Online Dagboek](http://www.online-dagboek.nl)
officieel geopend voor publiek. Het is mogelijk om met behulp van een
[Facebook](http://www.facebook.com/) in te loggen op deze website.

Met behulp van een simpele interface kun je je eigen dagboek bijhouden en
niemand kan met je meekijken.

De website is echter nog wel in *ontwikkeling* en hier en daar zullen er dingen
misschien niet werken zoals je dit verwacht, maar ik doe mijn best. Mocht je iets
raars tegenkomen, een vraag hebben, of een fout hebben ontdekt in de software,
[mail mij](mailto:jelle@hoest.nl) gerust.
