title: Algemene voorwaarden
published: 2013-04-15

Versie: 15 april 2013

1. Gebruikersvoorwaarden
  1. Deze gebruikersvoorwaarden Online Dagboek (hierna te noemen:
    "Gebruikersvoorwaarden") zijn van toepassing op het bezoek en het gebruik van
    de online-dagboek.nl-website ("Website") en/of het aanmaken, aanpassen en
    gebruiken van een dagboek door een gebruiker ("Gebruiker") en het aanbod van
    de website, de dagboeken en gerelateerde diensten door Online Dagboek
    ("Online Dagboek"). De Gebruikersvoorwaarden maken integraal deel uit van de
    overeenkomst tussen Online Dagboek en de Gebruiker ("Overeenkomst").
  2. De Gebruiker verklaart zich door het bezoeken van de Website en/of het
    gebruik van een dagboek akkoord met de inhoud van deze Gebruikersvoorwaarden.
  3. Online Dagboek heeft het recht de Gebruikersvoorwaarden eenzijdig te
    wijzigen. Een wijziging van de Gebruikersvoorwaarden is van toepassing op een
    reeds bestaande Overeenkomst. Met het (voortdurend) bezoeken van de Website
    en/of het gebruiken van het dagboek door de Gebruiker na wijziging van de
    Gebruikersvoorwaarden wordt de Gebruiker geacht deze wijzigingen te hebben
    aanvaard.
  4. Van de Gebruikersvoorwaarden of van één of meer in de Gebruikersvoorwaarden
    vervatte bepalingen kan slechts bij schriftelijke overeenkomst tussen
    Online Dagboek en de Gebruiker worden afgeweken.

2. Aanmelding Gebruiker
  1. Voorafgaand aan het gebruik van een dagboek dient de Gebruiker zich aan te
    melden op de Website, door het aanmaken van een gebruikersprofiel
    ("Gebruikersprofiel").
  2. De Gebruiker zal voor het aanmaken van het Gebruikersprofiel de door
    Online Dagboek verzochte informatie verstrekken.
  3. Indien de Gebruiker minderjarig is, dan is het de Gebruiker slechts
    toegestaan om een Gebruikersprofiel en/of een dagboek aan te maken en te
    gebruiken indien de Gebruiker hiertoe toestemming heeft verkregen van een
    ouder of wettelijke vertegenwoordiger.
  4. De Gebruiker staat er voor in dat de gegevens in het Gebruikersprofiel
    correct, volledig en up-to-date zijn. De Gebruiker zal de gegevens in het
    Gebruikersprofiel aanpassen zodra deze gegevens wijzigen.
  5. Indien de Gebruiker informatie verstrekt welke onvolledig, incorrect of
    verouderd is, danwel indien Online Dagboek redelijke gronden heeft om te
    vermoeden dat de informatie in het Gebruikersprofiel onvolledig, incorrect
    of verouderd is, heeft Online Dagboek het recht om de Overeenkomst te
    beëindigen, en het Gebruikersprofiel en het dagboek van de Gebruiker te
    verwijderen zonder voorafgaande aankondiging.
  6. Online Dagboek zal de in het Gebruikersprofiel opgenomen gegevens
    verwerken in overeenstemming met de Privacyverklaring, zoals omschreven in
    artikel 7.

3. Online Dagboek diensten
  1. Online Dagboek biedt de Gebruiker de mogelijkheid om de Website te
    bezoeken en een dagboek aan te maken, te gebruiken en aan te passen, met
    inachtneming van het bepaalde in deze Gebruikersvoorwaarden.
  2. Online Dagboek kan de Gebruiker diensten ("Diensten") aanbieden tegen
    betaling. De Gebruiker zal via de Website of via het in zijn
    Gebruikersprofiel opgenomen e-mailadres worden geïnformeerd over de
    mogelijkheid van het afnemen van Diensten tegen betaling.
  3. Op het aanbod en het gebruik van de Diensten tegen betaling kunnen
    aanvullende voorwaarden van toepassing zijn.
  4. Online Dagboek zal aan de Gebruiker geen Diensten tegen betaling leveren
    en in rekening brengen zonder expliciete voorafgaande toestemming van de
    Gebruiker.

4. Rechten en Verplichtingen Online Dagboek
  1. Online Dagboek zal de Website, de dagboeken en de Diensten aanbieden met
    inachtneming van het bepaalde in de Gebruikersvoorwaarden, en indien van
    toepassing de in artikel 3.3 bedoelde aanvullende voorwaarden.
  2. De Website, de dagboeken en de Diensten worden door Online Dagboek zonder
    enige garantie voor (ononderbroken) beschikbaarheid, veiligheid,
    geschiktheid, afwezigheid van virussen, deugdelijkheid of anderszins
    aangeboden en geleverd.
  3. Online Dagboek behoudt zich het recht voor om de vormgeving, inhoud en
    functionaliteit van de Website, de dagboeken en de Diensten zonder
    voorafgaande aankondiging te wijzigen of het aanbieden daarvan tijdelijk of
    permanent te staken.

5. Rechten en Verplichtingen Gebruiker
  1. De Gebruiker mag de Website, de dagboeken en de Diensten slechts gebruiken
    voor persoonlijke, niet-commerciële doeleinden, met inachtneming van het
    bepaalde in deze Gebruikersvoorwaarden.
  2. Het is Gebruiker slechts toegestaan om één (1) aantal dagboeken aan te
    maken en te onderhouden.
  3. Het is de Gebruiker niet toegestaan om de Website, de dagboeken en de
    Diensten te gebruiken in strijd met het bepaalde in de
    Gebruikersvoorwaarden, de relevante en toepasselijke wettelijke bepalingen,
    de Nederlandse Reclame Code en de zorgvuldigheid die in het maatschappelijk
    verkeer betaamt.
  4. Het is de Gebruiker onder meer niet toegestaan om de Website, de
    dagboeken en de Diensten te gebruiken voor:
    a. het aannemen van een valse identiteit;
    b. het doen van onrechtmatige uitlatingen, daaronder begrepen racistische,
      discriminerende en obscene uitlatingen;
    c. het hinderlijk benaderen, bedreigen of op andere wijze lastig vallen van
      personen, ondernemingen en andere organisaties;
    d. commerciële doeleinden en het doen van commerciële uitingen, daaronder
      begrepen het plaatsen van banners en het linken naar commerciële websites,
      daaronder begrepen pornografische websites;
    e. het aanbieden, openbaarmaken, wijzigen en/of verveelvoudigen van
      software en andere materialen indien een dergelijke aanbieding,
      openbaarmaking, wijziging en/of verveelvoudiging inbreuk maakt op
      rechten, waaronder begrepen intellectuele eigendomsrechten, van derden;
    f. het plaatsen van grote hoeveelheden berichten (waaronder spam), al dan
      niet met een commercieel oogmerk;
    g. het verspreiden van virussen;
    h. het beperken van derden in de mogelijkheid de Website, de dagboeken,
      de Diensten en/of het Internet te gebruiken.
  5. De Gebruiker zal geen afbeeldingen of andere materialen, waarvan de
    intellectuele eigendomsrechten bij derden berusten, op de dagboek
    publiceren zonder toestemming van de rechthebbende.
  6. De Gebruiker is verantwoordelijk en aansprakelijk voor de inhoud van het
    dagboek en de daarop geplaatste teksten, afbeeldingen en andere materialen.
  7. Gebruiker is zelf verantwoordelijk voor het ter beschikking hebben en
    houden van enige software, hardware (inclusief randapparatuur) en/of
    (Internet-)verbindingen noodzakelijk om van de Diensten gebruik te kunnen
    maken.

6. 18+ verhalen
  1. Indien de Gebruiker op een dagboek pornografische of anderszins niet voor
    minderjarigen geschikte content plaatst, zal Gebruiker dit verhaal als
    18+ verhaal, of een andere door Online Dagboek te bepalen aanduiding
    ("18+ verhaal"), aan duiden. Online Dagboek heeft het recht om zonder
    voorafgaande aankondiging een verhaal van Gebruiker als 18+ verhaal aan te
    duiden.
  2. Online Dagboek heeft het recht om voorafgaand aan het openen van een
    18+ verhaal door een bezoeker van de Website een tussenpagina te tonen, met
    een door Online Dagboek te bepalen inhoud. Ook kan Online Dagboek een
    filter gebruiken om een 18+ verhaal alleen te tonen aan gebruikers die
    expliciet te kennen hebben gegeven 18+ verhalen te willen inzien.
  3. Het is een minderjarige Gebruiker niet toegestaan een 18+ verhaal te
    bezoeken of aan te maken.

7. Privacy
  1. Online Dagboek zal de Website, de dagboek en de Diensten aanbieden en de
    gegevens van de Gebruiker verwerken in overeenstemming met de Privacy
    Verklaring. Gebruiker geeft hierbij toestemming aan Online Dagboek voor
    het in overeenstemming met de Privacy Verklaring verwerken van de
    persoonsgegevens van de Gebruiker.

8. Aansprakelijkheid en vrijwaring
  1. Online Dagboek is niet aansprakelijk voor enige directe of indirecte
    schade, inclusief maar niet beperkt tot gevolgschade, vertragingsschade,
    en/of winstderving van de Gebruiker verband houdend met of voortvloeiend
    uit het gebruik of het niet kunnen gebruiken van de Website, de dagboek
    en de Diensten.
  2. Onverminderd hetgeen elders in deze Gebruikersvoorwaarden is bepaald,
    is de aansprakelijkheid van Online Dagboek jegens de Gebruiker, uit welke
    hoofde dan ook, per gebeurtenis beperkt tot de in de drie (3) maanden
    voorafgaand aan de schadeveroorzakende gebeurtenis door de Gebruiker aan
    Online Dagboek voor het gebruik van de Website, de dagboek en de Diensten
    betaalde vergoedingen.
  3. De Gebruiker vrijwaart Online Dagboek voor alle schade en/of claims van
    derden verband houdend met of voortvloeiend uit (a) het gebruik van de
    Website, de dagboeken en de Diensten door de Gebruiker, (b) de inhoud van
    het dagboek en (c) het handelen en/of nalaten van de Gebruiker in strijd
    met het bepaalde in en deze Gebruikersvoorwaarden.

9. Beëindiging gebruik
  1. Online Dagboek behoudt zich het recht voor om de levering van de Website,
    de dagboeken en de Diensten aan de Gebruiker geheel of gedeeltelijk te
    staken of op te schorten en/of de inhoud van een dagboek geheel of
    gedeeltelijk te verwijderen en/of het dagboek en het Gebruikersprofiel
    van de Gebruiker geheel te verwijderen en/of de Overeenkomst te beëindigen,
    in het geval de Gebruiker in strijd handelt met de bepalingen of de
    strekking van deze Gebruikersvoorwaarden en/of de inhoud van een dagboek
    geheel of gedeeltelijk in strijd is met de bepalingen of de strekking van
    deze Gebruikersvoorwaarden.
  2. Iedere partij heeft het recht om de Overeenkomst met inachtneming van een
    opzegtermijn van dertig (30) dagen schriftelijk te beëindigen.
  3. Online Dagboek is gerechtigd om de Overeenkomst met de Gebruiker zonder
    nadere ingebrekestelling buitengerechtelijk met onmiddellijke ingang te
    ontbinden indien (a) de Gebruiker in staat van faillissement wordt
    verklaard; (b) het faillissement van de Gebruiker is aangevraagd; (c) de
    Gebruiker in surséance van betaling verkeert; of (d) er surséance van
    betaling voor de Gebruiker is aangevraagd.

10. Intellectuele Eigendom
  1. De intellectuele eigendomsrechten op de Website, het dagboek en de
    Diensten die Online Dagboek aan de Gebruiker levert of ter beschikking
    stelt, blijven berusten bij Online Dagboek of haar licentiegevers. Voor
    zover noodzakelijk voor gebruik van de Website, de dagboek en de Diensten
    door de Gebruiker verleent Online Dagboek aan de Gebruiker een beperkt,
    niet-exclusief, niet-overdraagbaar recht tot gebruik van de intellectuele
    eigendomsrechten op de Website, het dagboek en de Diensten.
  2. De intellectuele eigendomsrechten op teksten, afbeeldingen en andere
    materialen welke door de Gebruiker op het dagboek worden geplaatst, blijven
    berusten bij de Gebruiker of haar licentiegevers. Enkel voor zover
    noodzakelijk voor ter beschikking stellen en leveren van de Website, de
    dagboek en de Diensten door Online Dagboek verleent de Gebruiker aan Online
    Dagboek een beperkt, niet-exclusief, niet-overdraagbaar recht tot gebruik
    van deze intellectuele eigendomsrechten.
  3. Gebruiker vrijwaart Online Dagboek voor alle aanspraken van derden en
    daaruit voortvloeiende vorderingen van derden welke betrekking hebben op
    het gebruik door Online Dagboek van de door de Gebruiker op het dagboek
    geplaatste teksten, afbeeldingen en andere materialen en de daarop rustende
    intellectuele eigendomsrechten.

11. Diversen
  1. De inhoud van de Gebruikersvoorwaarden en de overeenkomst tussen Online
    Dagboek en de Gebruiker bepalen gezamenlijk de rechtsverhouding tussen
    Online Dagboek en de Gebruiker en komen in de plaats van alle eerder
    gemaakte afspraken tussen Online Dagboek en de Gebruiker met betrekking
    tot de Website, het dagboek en de Diensten.
  2. Online Dagboek mag haar rechten en verplichtingen uit de overeenkomst
    tussen Online Dagboek en de Gebruiker overdragen aan derden, zonder
    voorafgaande schriftelijke toestemming van de Gebruiker. Online Dagboek
    zal de Gebruiker schriftelijk op de hoogte stellen van een dergelijke
    overdracht van rechten en verplichtingen.

12. Toepasselijk recht en bevoegde rechter
  1. Op deze Gebruikersvoorwaarden en het gebruik van de Website, het Dagboek
    en de Diensten is Nederlands recht van toepassing.
  2. Geschillen voortvloeiend uit de Gebruikersvoorwaarden en/of het gebruik
    van de Website, het Dagboek en de Diensten zullen, indien tussen Online
    Dagboek en de Gebruiker geen minnelijke oplossing van het geschil kan
    worden bereikt, worden voorgelegd aan een bevoegde rechter.
